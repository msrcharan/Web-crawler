د ژغورنې نړیواله کمېټه (آی آر سي) وايي،‌ د افغانستان نږدې ټول وګړي بې وزلۍ سره مخ دي. دغه کمېټه هر کال د نړۍ د هغو ۲۰ هېوادونو لېست خپروي، چې اټکل کېږي راتلونکی کار به یې بشري وضعیت پکې خورا خرابې کچې ته ورسېږي. سږ کال یې په خپور شوي لېست کې افغانستان درېیم ځای لري. تېر افغانستان په دغه لېست کې لومړی ځای درلود خو دغه کمېټه وايي‌ په درېيم ځای کې د افغانستان راتلل په دې مانا نه دي‌ چې د افغانستان حالت له پخوا ښه شوی بلکې په ختیځه افریقا کې د ځینو هېوادونو حالت له افغانستانه لا خراب شوی دی."سخته ده. یو څوک چې درس وايي، هیله او ارمان لري چې خپله د فراغت ورځ په ویاړ ونمانځي، استادان او خپلوان یې ګډون ورسره وکړي، د فراغت کالي‌ واغوندي، یادګاري عکسونه واخلي. خو موږ یې له دغو ټولو محرومې کړو." ملالۍ دا خبرې په غریو نیولي غږ راته کولې. دا، د هغو سلګونو نجونو له ډلې ده چې سږ کال د کابل پوهنتون له بېلا بېلو پوهنځيو فارغې شوې دي، خو "له خپلو هیلو سره سم" د تېرو کلونو په څېر د فراغت غونډو اجازه نه ده ورکړل شوې.په بریتانیا کې حکومتي‌ چارواکي وايي،‌ لږ تر لږه درې کډوال وروسته له هغه مړه شول چې کوچنۍ کښتۍ یې په انګلش یا انګریز کانال کې له ستونزو سره مخ شوه.د اوکرایین د پلازمېنې کیېف ښاروال ویتالي کلیتشکو وايي،‌ د چارشنبې په سهار د دغه ښار په مرکز کې د چاودنو غږونه. اورېدل شوي دي.افغانستان کې یو شمېر د چاپ صنعت کاران وايي، هېواد کې د چاپ صنعت له منځه تلو په حال کې دی. د هېواد د چاپ صنعت کارانو ټولنه وايي، کارو بار یې په ټپه ولاړ دی او اکثریت چاپخونې د پرځېدو په حال کې دي. افغان لیکوال بیا دې ته اندېښمن دي چې د دې صنعت له پرځېدو سره به افغان ټولنه کې د کتاب لوستلو او لیکلو دود هم له منځه لاړ شي.د ارجنټاین لوبډله په قطر کې د فوټبال نړیوال جام ۲۰۲۲ سیالیو کې پایلوبې ته په رسېدو وتوانېده. دغې لوبډلې پر خپلې سیالې د کروشیا لوبډلې پر وړاندې درې ګولونه وکړل او مقابل لوبډلې هېڅ. د ارجنټاین لوبډلې لوبډلمشر لیونل میسي لومړی بریا ته لار پرانیسته او ورپسې جولیان الفاریز په ۳۹مه دقیقه کې دویم هدف او په ۶۹ دقیقه کې میسي دریم ګول وکړ.‌‌په ایرلنډ کې یوه ښځه وروسته تر هغه لږ تر لږه شل کاله زنداني شوه چې د خپل دوه کلن ماشوم په وژلو او د یوه بل ۱۱ میاشتني ماشوم د وژلو پیلولو په جرم تورنه شوه.د کرېکټ نړیوالې شورا (ای سي سي) د پاکستان راولپنډۍ ښار کرېکټ لوبغالي اوټ فیلډ، پچ یا هغه ډګر چې توپ اچوونه پرې کېږي، غیر معیاري بللی دی.د ۲۰۲۲ کال د فوټبال نړیوال جام سیالۍ د نومبر له ۲۱مې د ډسمبر تر ۱۸مې په قطر کې ترسره کېږي. دا لومړی ځل دی چې د منځني ختیځ یو هېواد د دې نړیوالو سیالیو کوربتوب کوي او دا هم لومړی ځل دی چې په ژمي کې د فوټبال نړیوال جام ترسره کېږي. په دې سياليو کې ۳۲ لوبډلې په اتو ګروپونو وېشل شوې دي. د نړيوال جام د ټولو سياليو د مهالوېش او پايلې لاندې موندلی شئ.بي بي سي د ۲۰۲۲ کال لپاره د نړۍ له لروبر د ۱۰۰ الهام بښونکو او با نفوذه ښځو خپل نوملړ خپور کړی دیهندي پولیسو ویلي، هغه سړی محاکمه کوي چې تېر کال پر انټرېټ د "خرڅلاو" لپاره د څه باندې ۸۰ مسلمانو ښځو د وړاندې کولو د یو اپ (کاریال) په جوړولو تورن شوی و. په ایران کې د ارشاد پولیسو له خوا د مهسا امیني له نیول کېدو او په بند کې د هغې تر وژل کېدو وروسته ایران کې کابو هره ورځ د ښځو او سړو لاریونونه روان دي او په دې هېواد کې له سختو قوانینو پرته ژوند او ازادي غواړي.د امریکا ګالوپ څېړنیز بنسټ د ښځو او سړیو ترمینځ د غوسې یا قهر مالومولو په اړه کلنۍ نظرپوښتنه خپره کړې چې پکې د ښځو د غوسې کچه په تېرو لسو کلونو کې خورا زیاته ښوول شوې. خو ولې؟راځئ د ګابون یو ځوان جواریس کومبیلا درباندې وګورو چې په اوه کلنۍ کې یې د خپل نرم او انعطاف منونکي جسم له کبله نایابه تمرینونه پیل کړي.ځینې خواړه شته چې ستاسې لوږه راکموی خو آیا داسې خواړه به رښتیا هم وي چې زمونږ اشتها وسوځوي؟عبدالمجید منګل چې افغانستان سره پر پوله د بلوچستان د نوشکي سیمې اوسیدونکی دی، د ډېرو اولادونو لرلو له کبله مشهور وو.د چین ولسمشر شي جېن پېنګ سعودي ته پرون خپل سفر پای ته ورساوه. سعودي دې سفر ته ډېر ارزښت ورکړ او د ښاغلي شي یې تود هر کلی وکړ.له هغه راهيسې چې روسيې پر اوکرايين يرغل کړی، اوس نژدې لس مياشتې پوره کېږي. خو سره له دې چې سلګونه زره احتياط سرتېري یې عسکرۍ ته وربللي، روسیه د جګړې ډګر کې په ارزښتناک ډول کوم پرمختګ نه کوي.د بلجيم تاريخ کې تر ټولو لويه محاکمه پیل شوې، چې لس کسان په کې په ۲۰۱۶ کال کې ځانمرګو بريدونو کې په ښکېلتيا تورن دي. دغو بريدونو کې ۳۲ کسان وژل شوي او له ۳ سوو ډېر نور په کې ژوبل شوي وو.د بریتانیا په بېلابېلو برخو کې تر راتلونکو څو ورځو پورې د واورې ورېدو، ‌یخنۍ ډېرېدو او کنګل رامنځ ته کېدو وړاندوېینه شوې ده.اوکرايين کې د جګړې له پيل راهيسې، د روسيې ولسمشر ولادمير پوتين لومړی ځل قېرغېزۍ پلازمېنې بيشکيک ته رسېدلی، چې د اروپا اسيا اقتصادي ټولنې سرمشزيزه کې ګډون وکړي.د بي بي سي پښتو ټلویزیوني خپرونه چې هره ورځ د افغانستان په شپږو بجو په ژوندۍ بڼه خپرېږي. دلته یې لیدلی شئ.د چین بهرنیو چارو وزارت وايي،‌ د کابل پروني برید کې پنځه چینايان ټپیان شوي‌ دي. پرون له دغه برید وروسته د طالبانو ویاند ذبیح الله مجاهد ویلي‌ و چې پېښه کې یوازې دوه بهرنیان ټپیان شوي‌ دی او دا یې هم نه وه په ډاګه کړې چې بهرنیان د کوم هېواد وګړي‌ دي.پاکستان لومړي‌ وزیر شهباز شریف د طالبانو له حکومته غوښتي‌ چې د سپین بولدک- چمن پر کرښه 'د بریدونو د تکرار مخنیوی دې وکړي.' نوموړی‌ لیکلي‌ "په چمن کې د افغان سرحدي ځواکونو له خوا بې دلیله ډزو څو پاکستانیان شهیدان کړي او له لسو ډېر زخمیان دي،‌ موږ یې په کلکو ټکو غندو. افغان چارسمبالی حکومت باید د دغه ډول پېښو د تکرار مخنیوی وکړي."‌ د پاکستان پوځ هم په یوه خپاره شوي بيان کې ویلي چې د طالبانو د "بې هدفه بریدونو" په پایله کې لږ تر لږه ۶ تنه ملکي وګړي وژل شوي او ۱۷ تنه نور ټپیان دي.د "اسلامي دوت" په نامه وسلوالې ډلې په کابل کې پر هغه هوټل د پروني برید مسؤلیت منلی چې ورته چینايي مېلمانه تګ-راتګ کوي. "اسلامي دولت" (داعش) نومې ډلې ادعا کړې چې په دغه برید کې یې ۳۰ چینايي وګړو او طالبانو ته مرګ ژوبله اړولې ده.‌د افغانستان لپاره د امریکا د سفارت چارسمبالې کرن ډېکر وايي، طالبان باید د بشري حقونو لپاره د افغان فعالانو او نړیوالې ټولنې د هڅو ملاتړ وکړي. مېرمن کرن پر ټوېټر لیکلي، "امریکا له جنسیتي، مذهبي، او قومي توپیرونو پرته د ټولو افغانانو د حقونو ملاتړ کوي."خيبرپښتونخوا کې په لومړي ځل د ښځو لپاره د بايسکل ځغلونې لوبې ترسره شوي چې موخه يي د پښتونخوا په بېلا بېلو سیمو کې نجونو او ښځو ته د خپلواکۍ ترڅنګ د لوبو لاره هوارول دي۔پاکستاني چارواکي وايي پر ډیورنډه کرښه یې افغانستان ته په ورغلو پنځو مهمو لارو د خلکو د تګ راتګ او ټرانزیټ لپاره اسانۍ راوستي.پېښور کې مدني فعالانو د بشري حقونو د نړيوالې ورځ په تړاو د پېښور پرېس کلب پر وړاندي په افغانستان کې د نجونو د زده کړو د حق په لړ کې احتجاج کړی.د پښتون ژغورنې غورځنګ یا پي ټي اېم مشر منظور احمد پښتین د ډیورنډ کرښې په دواړو غاړو له افغانانو سره کېدونکی چلند د افغانانو بې "عزتي او بې احترامي" وبلله او ويې ویل نور دا کړنې نه مني او پر وړاندې به یې درېږي.د روسیې حکومت اعلان کړی چې ولسمشر ولادیمیر پوتین په تېرو لسو کلونو کې د لومړي ځل لپاره کلنی خبري کنفرانس لغوه کړی او کوم ښکاره دلیل یې نه دی ویلی. خو د کرملین ویاند دمتري پیسکوف هیله ښودلې چې "ولسمشر به بالاخره پای کې له رسنیو سره د خبرو موکه ومومي". مسکو ددغه کلني خبري کنفرانس د لغوه کولو لامل نه دی یاد کړی، خو دا پرېکړه له تېرې فبرورۍ راهیسې پر اوکرایین د ولسمشر پوتین د یرغل پیلولو له پرېکړې وروسته پر روسانو د ډېرېدونکې اندېښنې په درشل کې شوې ده.ایران د امریکا او اتو نورو هېوادونو د بهرنیو چارو وزیرانو نیوکو ته په ځواب کې ویلي، لویدیځو هېوادونو کې د نورو هېوادونو په پرتله د ښځو وضعیت خورا "له ناورین ډک" او " خواشینوونکی" دی.هند وايي،‌ د اروناچل پردادېش غرنۍ پولې په اوږدو کې یې چینایی ځواکونو سره نښته کې پوځیانو ته مرګ ژوبله اوښتې.د فساد د هغو مشکوکې قضیې تر رابرسېره کېدو وروسته چې ګنې قطر اروپايي چارواکو ته په سیمه کې د خپل نفوذ ترلاسه کولو د هڅې په توګه بډې ورکړې، د اروپايي پارلمان مشرې روبرټا میټسولا خبرداری ورکړی چې "اروپايي دیموکراسي تر برید لاندې ده". څېړونکو د فساد او پیسو سپینولو اړوند تورونه پورې کړي، خو قطر دغو تورونو ته په اشاره له هر راز سرغړونې انکار کړی دی.مراکش لوبډلې په قطر کې د فوټبال نړیوال جام سیالیو کې یوه تاریخي بریا ترلاسه کړه او لومړنی عربي هېواد شو چې کوارټر فائینل ته یې لار وموندله.د فوټبال نړيوال جام په اړه د بي بي سي پښتو ځانګړې خپرونه چې دا ځل منځلوبو ته په کې کتنه شوې ده.د کروېشیا فوټبال لوبډله د برازیل پر وړاندې له بریا وروسته د فوټبال نړیوال جام نیمه پایلوبې ته ورسېده. دغه سیالي د لوبې په عادي وخت کې له هېڅ ګول پرته پای ته ورسېده، خو په اضافي وخت کې بیا نیمار د لوبې په ۱۰۶ دقیقه کې د برازیل او پتکوویچ د لوبې په ۱۱۶ دقیقه کې د کروشیا لپاره ګول وکړ.د اولمپيک نړیوالې کمېټې اجرائیه شورا د سویس په لوزان کې په خپله غونډه کې د ورزش برخه کې د افغان ښځو او نجونو پر وضعیت پر یوه رپوټ خبرې کړې، دوی د هغو محدودیتونو په اړه جدي اندېښنه په ډاګه کړې او هغه یې وغندل کوم چې طالبانو پر ښځو لګولي دي.نن روغتيايي خدماتو ته د ټولو د لاسري نړیواله ورځ ده. ملګري ملتونه وايي، د دغې ورځې موخه پیاوړو مقاومو روغتيايي نظامونو ته د اړتیا په تړاو د هېوادونو د وګړو د اړتيا په تړاو پوهاوی دی. افغانستان یو له هغو هېوادونو دی چې حتی لومړني روغتيايي خدمات پکې له جدي ګواښ سره مخ دي او هلته روغتيايي سیستم د ماتې په ژۍ ولاړ بللی و.کله چې تاسو ځانګړي خواړه غواړئ، ښايي دا ددې نښه وي چې ستاسو بدن هڅه کوي ستاسو د روغتیايي حالت په اړه خبرداری درکړي. دا چې ستاسو په د وینې شکرې اندازه ښکته پورته کېږي. نو په ناببره توګه د شکرې اندازې ښکته او پورته کېدلو پر مهال تاسو د خوږو خوړو ته شدیده اشتها پیدا کوئ.د ملګرو ملتونو له ایډز سره د مبارزې ادارې یا ''یو این ایډز''د ایډز د نړیوالې ورځې په مناسبت پخپل تازه راپور کې خبرداری ور کړی، په داسې وضعیت کې نه دي چې تر ۲۰۳۰ کاله پورې دغه مرګونې ناروغي له منځه یوسي.يو پرمختګ چې مهم او تاريخي بلل شوی دی. د ياد بايلنې ازمويښتي درمل يوې لويې ازموينې لومړی ځل ښوولې، چې د الزايمر يا ياد بايلنې ناروغۍ وختي يا لومړيو پرمختګ ورو کېدی شي.یوې ډلې غلو د جرمني له یوه موزیمه د کلتي تمدن اړوندې د سرو زرو نغدي سکې غلا کړې دي. د جرمني پولیس وايي، په توره شپه کې له منچینګ موزیم نه د دې سلګونو لوټل شویو سکو پر لوټلو غلو یواې ۹ دقیقې وخت ایستلی دی.د افغانستان د امانتي صندوق څارونکي بورډ غړو د دغه هېواد د کنګل شویو درې نیم میلیارد ډالرو د لګولو د څرنګوال‍ي په اړه پرېکړه کړې ده. دا پرېکړه ددغه بورډ په لومړنۍ غونډه کې شوې چې پرون سویس کې جوړه شوې وه. ددغه بورډ یوه غړي ویلي، د دوی هدف دا دی چې د افغانستان خلک له دې پیسو ګټه واخلي.مصر کې د نړۍ اقلیم په اړه د ملګرو ملتونو نړیواله غونډه 'کاپ ۲۷' کې بالاخره پر یوه تاریخې تړون هوکړه وشوه. د غونډې ګډونوالو بې وزله هېوادونو ته د اقلیم بدلون له کبله د وراوښتو زیانونو ګاللو کې مرستې لپاره د یوه ځانګړي صندوق جوړېدو ته غاړه کېښوده. دا هوکړه مخ پر ودې هېوادونو لپاره یوه تاریخي بریا بلل شوې چې له دریو لسیزو یې د همداسې یوه صندوق د جوړېدو غوښتنه کوله.د ټکنالوژۍ له ډګره تازه خبرونه د دې اوونۍ په کلېک خپرونه کې کتلی شئ.د امریکا فضايي ادارې (ناسا) "اوریون" په نامه فضايي بېړۍ له سپوږمۍ شاوخوا چورلېدو وروسته چې ۲۶ ورځې وخت یې ونیو، بېرته ځمکې ته راستنه شوې ده. پرمختللی اوریون کپسول په ارام سمندر کې راکوز شو او د ځمکې فضا ته له ننوتلو وروسته د انګار پر یوه پنډوسکي بدل شو.‌ دا ځل په دې کپسول کې کوم انسان نه و،‌ ځکه چې ماموریت یې ازمېښتي و خو بل ماموریت کې به یې بدلون راځي. د بریتانیا لومړی وزیر رشي سوناک د خپل هېواد، جاپان او ایټالیا تر منځ د یوې داسې جنګي الوتکې جوړولو لړ کې د همکارۍ اعلان کوي، چې مصنوعي ځیرکتیا پکې کارول کېږي.د امریکا فضايي ادارې (ناسا) یوه وېډیو خپره کړې ده چې له نړیوالې فضا بهر پکې دوه ستورمزلي ګرځي.د هنر له ډګزه تازه خبرونه مو د دې اوونۍ په هنري شېبو خپرونه کې راټول کړي دي.فرانسې او جرمني د ۲۰۲۲ کال د بشر حقونو او قانون د حاکمیت جایزه مهسا امیني او د ایران هغو خلکو په نامه کړه چې د بشر حقونو او ازادی لپاره مبارزه کوي. دا جایزه هر کال د دغو دوو هېوادونو له خوا په ګډه ورکړل کېږي. د جرمني د بهرنیو چارو وزیرې الینا بربوک د دغې جایزې د ورکړې په اړه ویلي:"مونږ د المان بشر حقونو جایزې په ورکړې سره غواړو د مهسا امیني او د ایران د خلکو د زړورتیا درناوی وکړو، مونږ له خپلو فرانسوي ملګرو سره یو ځای د ایران د زړورو نارینه وو او ښځو تر څنګ ولاړ یو."د افغانستان مشهورې سندرې غاړې مېرمن قمرګلې کورنۍ تایید کړې چې مېرمن قمر ګله له شاوخوا یوه کال راهیسې له سرطان ناروغي کړېدله او د جمعې په ورځ یې له دې نړۍ سترګې پټې کړې. هغې په کاناډا کې ژوند کاوه او یو زوی یې اېمل زاخېل هم د هغې لار نیولې او سندرغاړی دی.د وروستي پېژندل شوي تسمانیايي پړانګ پاتې شوني وروسته له ۸۵ کلونو داسې حال کې موندل شوي چې د استرالیا د موزیم په یوې المارۍ کې نادرکه شوي وو.په دې ځانګړې پاڼه کې د کرېکټ ۲۰۲۲ نړیوال شل اوریز جام په اړه د بي بي سي پښتو ځانګړي رپوټونه، مرکې او انځورونه خپرېږي.په کابل کې د "امام ابوحنيفه" په نامه د ملي او نړيوالو سوداګريزو توکو نندارتون کې ګڼ توکي نندارې ته وړاندې شوي دي.جیوټي بټ په ۱۹۴۷ زېږدیز کال کې د هند له خپلواکۍ وروسته د هنرونو د پوهنځي د لومړنیو زده کونکو له ډلې و. بټ چې ۱۹۳۴ کې د هند په لوېدیځ ایالت ګجرات کې زيږېدلی د هند د لېرې پرتو کلیوالو سیمو کولتوري ژوند یې مستند کړی، او د هغو دودونو او رواجونو چې د لمنځه تللو له ګواښ سره مخ وو پر خپله کامره یې خوندي کړل.په دې پېښه کې د ۱۵۱ کسانو مړینه تایید شوې. ډېری قربانیان تنکي زلمي او ځوانان دي.د نړۍ په لر او بر کې د تېرې اونۍ مهمو پېښو تصویري ټولګه.د بي بي سي ورلډ سروس څخه پروګرام کولد بي بي سي ورلډ سروس څخه پروګرام کولد بي بي سي ورلډ سروس څخه پروګرام کولخوشال خټک شعرونه، د پښتو د دې ستر شاعر شعرونه په لومړي ځل په غږيزه بڼه خپرېږي. دا پروگرام هره يکشنبه، سې شنبه او پنجشنبه د افغانستان په وخت د شپې په ۹:۳۰ بجو له بي بي سي پښتو راډيو اورېدل کېدای شي. © 2022 بي بي سي. بي بي‌ سي‌ د نورو ویبپاڼو د محتوا مسوله نه ده. د نورو ویبپاڼو لینکولو په اړه زموږ تګلاره.